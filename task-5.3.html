<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="fonts-literal.css">
    <style>
        
        body {
            margin: 20px;
            font-family: 'Literal', sans-serif;
            font-style: normal;
            max-width: 670px;
            line-height: 1.6;
            font-size: 20px;
            font-weight: 400;
            color: #575757;
        }

        a {
            color: #2053b5;
        }

        h1 {
            font-size: 2rem;
            margin-top: 2.25rem;
            margin-bottom: 0.75rem;
            line-height: 1.4;
        }

        address {
            font-size: 0.875rem;
            font-style: normal;
        }

        img {
            max-width: 100%;
        }

        @media screen and (min-width: 600px) {
            body {
                margin: 60px 80px;
            }
            blockquote {
                margin-left: 65px;
                margin-right: 40px;
            }
            blockquote::before {
                margin-left: -65px;
            }
        }
    </style>
    <title>Як пов'язаний дефіцит вітаміну D та ризик захворіти на COVID-19</title>
</head>
<body>
    <a href="index.html" rel="prev">Повернутись до всіх статей</a>
    <article>
        <h1>Як пов'язаний дефіцит вітаміну D та ризик захворіти на COVID-19</h1>
        <img src="vitamin-D.png" alt="">
        <p>
            Нам відомо не так багато способів, щоб захиститися від COVID-19: дотримання фізичної дистанції, правильне (!) носіння маски в людних місцях та людьми з симптомами хвороби, миття рук та загалом дотримання здорового способу життя, щоби підтримати роботу імунної системи в ці скрутні часи. Але, можливо, нам у пригоді може стати ще один засіб — це вітамін D. Ключове слово — можливо☝️
        </p>
        <p>
            Різні науковці активно досліджують ефективність вітаміну D проти вірусу SARS-CoV-2, та наявних даних поки недостатньо, щоб остаточно всім рекомендувати вживати такі пігулки. Однак, попередні результати такі: низка досліджень демонструють, що люди, які мають дефіцит вітаміну D, ймовірно, мають вищі ризики захворіти на COVID-19 та мати тяжчий перебіг хвороби. 
        </p>
        <h2>Що це за дослідження</h2>
        <p>
            У <a href="https://jamanetwork.com/journals/jamanetworkopen/fullarticle/2770157" title="Association of Vitamin D Status and Other Clinical Characteristics With COVID-19 Test Results">Чиказькому університеті медицини</a> у 489 пацієнтів виміряли рівень вітаміну D за рік до тестування на COVID-19. Ті, хто мав дефіцит вітаміну D, майже вдвічі частіше (в 1,77 разів) отримували позитивний результат тесту, ніж ті, у кого був нормальний рівень вітаміну.
        </p>
        <p>
            Мета-аналіз 40 досліджень показав: щоденний прийом вітаміну D, може захистити від гострих респіраторних інфекцій. Водночас зазначено, що таких висновків не достатньо для прийняття рішень щодо COVID-19. Поки що, у клінічній практиці ці дані використовувати не можна. <a href="https://www.medrxiv.org/content/10.1101/2020.07.14.20152728v1" title="Vitamin D supplementation to prevent acute respiratory infections: systematic review and meta-analysis of aggregate data from randomised controlled trials" rel="external">Стаття </a> поки опублікована в препринті, тобто ще має пройти експертну оцінку науковцями.
        </p>
        <p>
            <a href="https://www.ncbi.nlm.nih.gov/pmc/articles/PMC7456194/" title="Effect of calcifediol treatment and best available therapy versus best available therapy on intensive care unit admission and mortality among patients hospitalized for COVID-19: A pilot randomized clinical study">Ще в одному дослідженні</a> взяли участь 76 пацієнтів з COVID-19, що потребували госпіталізації. На меті мали перевірити ефективність лікування кальцифедолом (формою вітаміну D) у відділенні інтенсивної терапії. З 50 пацієнтів, які приймали кальцифедол, лише 1 людина потребувала лікування в реанімації. З 26 пацієнтів, яким не давали кальцифедол, до реанімації потрапили 13 людей. Двоє з них померли. Натомість усі пацієнти, які приймали кальцифедол, одужали. Чи можна це взяти на озброєння в лікарнях по всьому світу? Ні, треба дочекатися результатів інших досліджень, в яких візьмуть участь більше учасників.
        </p>
        <p>
            Деякі дослідження щодо використання вітаміну D у людей з COVID-19 плануються або вже набирають учасників. У них здебільшого будуть вводити вітамін D окремо або в поєднанні з іншими препаратами учасникам з дефіцитом вітаміну D. <a href="https://www.covid19treatmentguidelines.nih.gov/adjunctive-therapy/vitamin-d/" title="Vitamin D">Тут є список</a>
        </p>
        <p>
            Як бачимо, інформація обнадійлива, але далеко не остаточна. Такі результати вказують на наявний зв’язок, але цього недостатньо, аби сказати, що вітамін D є цьому причиною.
        </p>
        <p>
            Однак, цього вже достатньо, щоби вже переглянути свій раціон і спосіб життя — чи отримуємо ми свою норму вітаміну D? Бо ж навіть без огляду на пандемію, це дуже важливий вітамін для підтримки здорового організму та доброго самопочуття.
        </p>
        <h2>Звідки брати вітамін D і для чого він потрібен?</h2>
        <p>
            Організм людини потребує вітаміну D, адже він допомагає регулювати рівень кальцію і фосфору в організмі. Вони необхідні для підтримки здоров’я зубів, кісток і м’язів. Вітамін D також впливає на утворення і функціонування імунних клітин та нормальні імунні реакції. 
        </p>
        <p>
            Брак вітаміну D <a href="https://medlineplus.gov/vitaminddeficiency.html#:~:text=Vitamin%20D%20deficiency%20can%20lead,to%20become%20soft%20and%20bend." rel="external" title="Vitamin D Deficiency">спостерігається при низці станів,</a> як-то синдром полікистозних яєчників, біль в м’язах, депресія, деменція і часті застудні захворювання. Втомлюваність, погане загоєння ран, випадіння волосся, біль в м’язах також можуть свідчити про брак вітаміну D.
        </p>
        <p>
            Найкращий спосіб отримати вітамін D — за допомогою сонячного світла та збалансованого раціону.  У теплу пору року — з весни до осені — більшість людей отримують потрібну дозу вітаміну D, коли на них падають сонячні промені. Так вітамін утворюється в шкірі з холестерину під дією ультрафіолету. Для цього достатнього 20-30 хвилин побути на сонці. 
        </p>
        <p>
            Однак, восени та взимку, коли сонячний день скорочується, й ми загалом менше перебуваємо на сонці, нам може бути потрібна додаткова доза вітаміну D. <a href="https://www.nhs.uk/conditions/vitamins-and-minerals/vitamin-d/">Її можна отримати з їжі.</a> Це жирна риба (оселедець та скумбрія, тунець і сардини), з печінки тріски, м’яса, в тому числі печінки та нирок, з яєць та не-знежирених молочних продуктів (вітамін D додають до них окремо, тому звертайте увагу на пакування, коли, наприклад, купуєте молоко).
        </p>
        <p>
            Додаткового прийому вітаміну D також потребують вагітні жінки та жінки, які годують грудьми, люди з остеопорозом, історією частих переломів та ожирінням чи з порушеною абсорбцією, наприклад, з хворобою Крона чи синдромом подразненого кишківника. Рішення, щодо прийому вітаміну у більшому дозуванні, може приймати лише ваш лікар. Після того, як ви зробите аналіз, який покаже дефіцит вітаміну.
        </p>
        <p>
            Але будьте пильними — <a href="https://www.ncbi.nlm.nih.gov/pmc/articles/PMC5241241/" title="Vitamin D Intake and the Risk of Incident Kidney Stones">при тривалому прийомі вітаміну у високих дозах він стає токсичним.</a> Надлишок вітаміну D також може підвищити рівень кальцію в крові, збільшує ризики мати камені в нирках та мати порушення роботи серця. Таке працює лише з пігулками. Передозування на сонці отримати неможливо — в шкірі спрацьовує механізм зупинки утворення вітаміну D, коли його достатньо. 
        </p>
        <p>
            <a href="https://www.facebook.com/ulanasuprun/posts/2344804702470750/" title="Стаття про вітамін D від Уляни Супрун">Тут є ще багато корисної інформації про цей вітамін:</a>
        </p>
        <p>
            Тож вітамін D не панацея і не ліки. І хоча нещодавні дослідження демонструють його позитивну роль у боротьбі з COVID-19, має пройти час та проведено багато ретельної роботи науковців, перш ніж ми зможемо робити висновки про його застосування. 
        </p>
        <p>
            А поки зверніться до свого сімейного лікаря, обговоріть з ним ваш спосіб життя та раціон. Можливо, вам не потрібно пити цей вітамін, можливо, лікар порадить зробити додатковий аналіз на вітамін D та визначить оптимальне для вас дозування. Але навіть якщо ви почнете пити цей вітамін або вже це робите, не припиняйте бути пильними та дотримуватися інших правил захисту від COVID-19 — фізичної дистанції, носіння маски та гігієни рук та піклуватися про здоров’я! Важливо все
        </p>
        <address>Джерело: <a href="https://www.facebook.com/ulanasuprun/posts/2782958651988684" title="Уляна Супрун" rel="author" target="_blank">офіційна сторінка Уляни Супрун у Facebook</a></address>
</article>
</body>
</html>